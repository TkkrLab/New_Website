---
title: "Kip cashew met rijst en groente"
date: 2021-07-13
weight: 5
type: docs
---

![kip](/recepten/kip_cashew_overview.jpg)
  
## Ingredienten (4p)
 * 350g kippendijen
 * 400g rijst
 * 2 zoete puntpaprika's
 * 1 winterpeen
 * 5 tenen knoflook
 * 1 chilipeper of 1 theelepel chilipoeder
 * 1 middelgrote ui
 * 200g bimi of brocolli
 
 * 2 eetlepels basterdsuiker
 * 1 eetlepel oestersaus
 * 2 eetlepels sojasaus
 * 1 eetlepel vissaus
 * 1 theelepel sesamolie
 * 2 theelepels maizena
 * 150g ongezouten cashewnoten
 
 ![recept](/recepten/kip_cashew_ingredients.jpg)
 
## Bereiding
Snijd de kip in stukjes, voeg hier zout en peper aan toe naar smaak. Bak deze vervolgens in een pan met wat olie goudbruin.
Snijd in de tussentijd de paprika, ui en bimi in grove stukken en de winterpeen in dunne schijfjes. Indien je een chilipeper toevoegd, verwijder dan eerst de zaden en hak deze vervolgens fijn. Pers de teentjes knoflook.

Haal de kip uit de pan zodra deze goudbruin is gekleurd. Doe daarna de knoflook en chili toe en wacht tot dit begint te geuren. Voeg vervolgens de wortel in de pan met een klein beetje water. Meng in de tussentijd in een schaaltje de oestersaus, vissaus, sojasaus, suiker, sesamolie en maizena met elkaar. Zodra het water is opgedampt kan je de resterende groentes toevoegen en deze enkele minuten meebakken. Doe hierna het mengsel bij de groentes en mix het geheel goed samen. Voeg de kip toe zodra de bimi/brocolli de gewenste bite heeft. Strooi vervolgens de cashewnoten over het geheel.

Serveer met witte rijst.

![recept](/recepten/kip_cashew_plating.jpg)
