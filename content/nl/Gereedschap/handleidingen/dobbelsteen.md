---
title: "Dobbelsteen"
date: 2021-01-01
weight: 50
type: docs
---

## Dobbelsteen solderen ##

![Electronische dobbelsteen](/handleidingen/dobbelsteen_web.jpg)


### Intro ####

### Alles verzamelen ###
Het is handig om alles wat je nodig hebt te pakken voordat je begint. 

* Dobbelsteen Kitje, deze kun je kopen voor €2 in onze niet-snoepmachine.
* 9V batterij om te testen of die werkt.
* kniptang
* 3e handje (om print vast te houden)
* Soldeerbout

### Solderen kun je leren ###

De onderdelen van de Dobbelsteen moeten aan het plaatje worden gesoldeerd. Heb je nog nooit gesoldeerd? dan is dit een goed moment om het te gaan leren. 

Het is niet erg ingewikkeld maar het is wel belangrijk dat het veilig gedaan wordt. Vraag daarom iemand van TkkrLab om een (veiligheids)instructie en demonstratie.

In deze comic wordt eenvoudig stap voor stap uitlegd hoe je moet solderen. Deze is beschikbaar in [Nederlands](/handleidingen/fullsoldercomic_nl.pdf) of [Engels](/handleidingen/fullsoldercomic_en.pdf).

In deze (engelstalig)
[youtube video](https://www.youtube.com/watch?v=Qps9woUGkvI) wordt uitgelegt hoe je moet solderen.

LET OP: de eerste keer gaat je soldeerwerk waarschijnlijk geen schoonheidsprijs winnen, ook kan het voorkomen dat je fout(jes) maakt waardoor de dobbelsteen uiteindelijk niet werkt.

Je kunt deze kit beschouwen als oefenmateriaal om beter te worden in de kunst van het solderen dan je voorheen was.

### Alles in de juiste volgorde ###

Hoewel je de meeste onderdelen gewoon in willekeurige volgorde op de goede plaats op het bord kan doen moeten de lampjes er in voordat je de knopjes erop zet, de knopjes zitten namelijk aan de onderkant (zie afbeelding) over het punt heen waar de lampjes vast worden gemaakt.

Het is ook aan te raden de chip er pas in te doen na de knopjes, bij het vastzetten van 1 van de knopjes heb je namelijk een groot risico dat je hele hete soldeerbout tegen de chip aan komt en dan kan deze stuk gaan.

### Weerstand ###
in je pakketje zitten verschillende weerstanden die je allemaal gebruikt, je kunt het verschil zien aan de kleurtjes die op het plastic stukje zit. 

Je hebt:

* 76 K (paars blauw oranje goud)
* 460 K (geel blauw geel goud) 
* 220 K (rood rood geel goud) 
* 2,6 K (rood blauw rood goud)
* 46 K  (geel blauw oranje goud) 

Op het bordje (zie afbeelding) zijn de plekken waar de weerstanden moeten komen genummerd met R1 t/m R8

* R1= 460 K 
* R2 = 220 K
* R3 = 2,6 K 
* R4 = 2,6 K
* R5 = 76 K
* R6 = 2,6 K
* R7 = 46 K
* R8 = 2,6 K

### Oriëntatie ###

Voor de weerstanden maakt het niet uit hoe om ze in het bord zitten maar andere dingen hebben wel een bepaalde oriëntatie. 
Hiervoor kun je het bord als leidraad gebruiken (zie afbeelding)

de ledlampjes hebben een platte zijde, steek het lapje er zo in dat de platte zijde op het platte stuk op de tekening zit.

De chip heeft een inkeping, zowel op het bovenstukje als onder en die komen weer overeen met de inkeping op de tekening.

De diodes hebben een zwarte streep, deze moet op de zelfde kant zitten als de witte streep op het bord.

De transistor heeft duidelijk een bolle en platte kant net als T1 op het bord.

Let bij het aansluiten van de draden op + en –  rood gaat op de + en zwart op de –.


### Aanzetten en bedienen ###

Als je alle onderdelen op de juiste manier op je bord hebt gesoldeerd is het tijd om te kijken of de dobbelsteen het doet. Sluit de 9V batterij aan het bordje en als het goed is gaan er nu wat lampjes banden. Je bediend de dobbelsteen door op de knopjes onder het bord te drukken. 

Naar handleiding van [Assortimens](http://www.studiodertien.nl/doku/doku.php?id=workshops:handleidingen:dobbelsteen) / Ontwerp dobbelsteen door Universiteit Twente.