---
title: "How to make (almost) everything"
date: 2021-01-01
weight: 15
type: docs
---

Geïnspireerd op de fablab cursussen ‘how to make (almost) everything’ geven we hieronder praktische tips hoe je onze apparatuur kunt gebruiken om (bijna) alles te maken. 

De doelstelling is om aan te geven wat je met de apparatuur kunt doen en hoe je deze zou kunnen gebruiken. Als je dan hiermee aan de slag gaat kun je bij de informatie van het betreffende apparaat meer informatie vinden. Natuurlijk is er erg veel informatie op internet en youtube te vinden, indien er goede bronnen zijn zullen ze ook genoemd worden. Mocht je even niet weten waar je moet beginnen vraag dan een van onze deelnemers, die kunnen je vast op weg helpen.

Vooral als je meerdere van de onderstaande technieken combineert kunt je vrijwel alles maken wat je kunt bedenken.

Voor alle onderstaande apparaten geld dat je een digitaal ontwerp moet hebben om deze uit te laten voeren op de betreffende machine. Een ontwerp zou je kunnen downloaden of zelf kunnen maken.

Bij TkkrLab kun je als deelnemer gratis gebruik maken van de apparatuur, de verbruiksmaterialen kun je tegen kostprijs kopen. Je mag ook je eigen materialen meenemen.


# 3d printen

 ![Hackerspace TkkrLab Prusa mini+](/gereedschap/prusia_mini/prusa_mini_tkkrlab.jpg)

Met een 3d printer kun je complexe vormen maken met diverse plastic materialen (PLA, PETG, ABS, TPU). Hiervoor heb je een digitaal ontwerp nodig (STL) dat dmv een slicer naar de 3d printer gestuurd word. 

Voor het ontwerpen van een digitaal ontwerp kun je eigenlijk elk programma gebruiken die kan exporteren naar STL. Enkele veel gebruikte programma’s
* [TinkerCad](https://www.tinkercad.com/) : eenvoudig in gebruik (digitale blokkendoos), hierdoor ook beperkt kwa ontwerp-mogelijkheden. Web based, gratis te gebruiken.
* [OpenSCAD](https://openscad.org/) : ‘programmeren’ van objecten dmv optellen/aftrekken basisvormen. Open Source.
* [Fusion 360](https://www.autodesk.com/products/fusion-360/personal) : Volledige CAD/CAM programma, complex in gebruik maar eindeloze mogelijkheden. Gratis te gebruiken voor hobbyisten.
* [FreeCAD](https://www.freecadweb.org/) : Open source CAD programma.
* [Blender](https://www.blender.org/) : Meer bedoeld voor organisch modelleren en animeren van video. Open source.
* [OnShape](https://www.onshape.com/en/) : online web CAD programma, geschikt voor (complex) technische tekeningen.

Nadat je een ontwerp heb gemaakt moet je de STL slicen naar g-code ('vertalen' voor de betreffende 3d printer), hiervoor kun je [PrusaSlicer](https://www.prusa3d.com/prusaslicer/) of [Cura](https://ultimaker.com/software/ultimaker-cura) gebruiken. Beide zijn open source en gratis te downloaden. Ze ondersteunen ook diverse 3d printers (zodat je niet zelf een profiel hoeft aan te maken).

De gemaakte g-code moet als laatste stap door de printer worden afgedrukt, dit gaat meestal door de g-code op een SD kaart te zetten en deze in de 3d printer te doen.

## Kosten voor deelnemers
Prijs voor PLA filament (diverse kleuren) per gram is € 0,04 . In je slicer kun je zien hoeveel gram de printer nodig heeft.

## 3d printers bij TkkrLab
* [Prusa Mini+](/gereedschap/gereedschappen/prusa-mini/)

## Internet bronnen 3d printen
* [TkkrLab online workshop](https://www.youtube.com/watch?v=c420UUFpsl0) Uitleg basis 3d printer en tinkercad (online 3D ontwerp programma)
* [Thomas Sanladerer](https://www.youtube.com/watch?v=nb-Bzf4nQdE&list=PLDJMid0lOOYnkcFhz6rfQ6Uj8x7meNJJx) Basis workshop 3d printers / slicers
* [Thingiverse](https://www.thingiverse.com/) Download STL ontwerp, ook goede plek voor inspiratie.

# Lasercutter

![Fabcreator Fabcore](/gereedschap/fabcreator/fabcreator_fabcore.png)

Met een lasercutter kun je heel precies snijden in vlakke materialen. Het meest gebruikte materiaal in lasercutter is triplex tussen de 3-6mm dik of acrylaat (ook bekend onder de naam PPMA, plexiglas)

Ook voor de lasercutter moet je een digitaal ontwerp hebben. Voor onze lasercutter werken we met Lightburn om de laser aan te sturen, deze kan svg, dfx, ai en andere vector bestanden importeren.

Om zelf een ontwerp te maken kan dus met een programma die een van de bovenstaande formats kan opslaan. Binnen TkkrLab werken we het liefst met svg, omdat je met Inkscape hiervoor eenvoudig een ontwerp kunt maken.

Je hoeft niet alles zelf te ontwerpen, voor bijvoorbeeld doosjes heb je hele goede online box generators. Je geeft hierbij de maten aan en met een paar muisklikken heb je een basis ontwerp die je nog naar je eigen wens kunt aanpassen.

#### Kosten voor deelnemers
Alle onze platen hebben de maximale afmeting van de laser (30x60cm). Check eerst of we het materiaal dat je wil gebruiken op voorraad hebben.
* triplex 3/4 mm 
* transparant arcylaat

## Lasercutter bij TkkrLab 
 * [Lasercutter FabCreator](fabcore_lasercutter)


## Internet bronnen lasercutter
* [TkkrLab online workshop](https://www.youtube.com/watch?v=JtGMao8C_nw)
* [Logo’s by Nick](https://www.youtube.com/channel/UCEQXp_fcqwPcqrzNtWJ1w9w)
* [Inkscape](https://inkscape.org/) 
* [Lightburn](https://lightburnsoftware.com/) (gratis 30 dagen test versie)
* [Box.py boxmaker](https://festi.info/boxes.py/)
* [Kunstofplatenshop](https://kunststofplatenshop.nl/plexiglas-plaat/) webshop voor acryl platen (op maat gesneden).
* Overzicht beschikbare [lasercutters](http://www.chainlab.nl/) in Enschede.

# Folie Snijder

 ![Silhouette](/gereedschap/silhoutte/Silhouette-Cameo-3.jpg)

Met een folie snijder kun je PVC sticker of t-shirt bedrukkingen maken. Hiervoor heb je een svg vector ontwerp nodig die je kunt importeren op 'Silhouette Studio' en naar de folie snijder kunt sturen. Je kunt ook met meerdere kleuren werken door de verschillende lagen op elkaar te plakken.

Voor het ontwerpen zelf kun je gebruik maken van inkscape, zie bij de uitleg van de lasercutter voor meer informatie over inkscape.

## Foliesnijder bij TkkrLab 
* [Silhouette Cameo 3](/gereedschappen/silhouette/)

## Internet bronnen


# Borduur machine

![Brother borduurmachine](/images/brother_pr600_II.jpg)

Hiermee kun je eigen sticksels maken binnen maat van 20 x 30 cm. Voor de borduurmachine moet je een *.pes bestand aanmaken met de inkstitch plugin voor inkscape.

## Borduur machine bij TkkrLab

* [Brother PR600 II borduurmachine](/gereedschappen/brother_pr600_II/)


## Internet bronnen

* [Inkscape](https://inkscape.org/) met [Inkstitch plugin](https://inkstitch.org)


# CNC freesmachine
![CNC](/gereedschap/stepcraft/stepcraft_d840.jpg)

[Stepcraft CNC](/gereedschap/gereedschappen/stepcraft_d840/)
Met de cnc kun je uit een blok materiaal materiaal verwijderen totdat je de gewenste form overhoud. Dit kan zowel in 2D als 3D vlak, afhankelijk van je wensen en beschikbare materialen.
Geschikt voor POM plastic, aluminium, hout, en andere (technische) materialen die niet te hard zijn.
Ook hier moet je een digitaal ontwerp maken en via gcode sturen naar de cnc. Hiervoor is Fusion 360 geschikt (de CAM module) om g-code te maken, met BCNC kun je het naar de CNC sturen.

## CNC's bij TkkrLab
 * [Stepcraft D840](/gereedschap/gereedschappen/stepcraft_d840/)
 * [HBM 210 Draaibank](/gereedschap/gereedschappen/hbm-210-draaibank/)
 * [Optimum OPTimill MB 4 frees ](gereedschap/gereedschappen/optimum-optimill-mb-4-frees/)


# Arduino / Electronica 

Dit is een heel breed onderwerp, om mensen bekend te maken met electronica en micro controllers hebben we onze [arduino workshop](https://arduino.tkkrlab.space/) ontwikkeld. Hierbij leer je zowel het electronica gedeelte als het programmeren van de arduino.

De arduino is niet alleen de electronica board maar een heel ecosysteem dat inmiddels veel diverse processoren ondersteund zoals ESP8266, ESP32 en veel meer.

Als je eenmaal een electronica ontwerp heb gemaakt zou je een PCB willen ontwerpen zodat je hierop alle componenten kunt plaatsen. Je kunt een ontwerp maken met [KiCad](https://www.kicad.org/) (open source). Tegenwoordig is het zo makkelijk geworden om deze op te sturen en een paar dagen later je ontwerp thuis te hebben dat we zelf geen PCB meer etsen/frezen.

#### Kosten voor deelnemers
Je mag een Arduino voor de workshop gratis lenen, hieraan zijn geen kosten verbonden. Indien je een Arduino of componenten wil gaan gebruiken in je eigen project zul je zelf een exemplaar moeten kopen. Uitzondering hierop is voor kleine componenten die we op voorraad hebben, deze mag je gratis verbruiken.

## Internet bronen Arduino
* [TkkrLab workshop](https://arduino.tkkrlab.space/)
* [Arduino.cc](https://www.arduino.cc/)
* [Arduino voorbeeld projecten](https://create.arduino.cc/projecthub/projects/tags/arduino)
* [Nederlandstalige Arduino forum](https:/arduinoforum.nl)

# Programmeren
Programmeren is ook een belangrijk onderdeel om iets te kunnen maken, ook als je geen micro controller gebruikt. Je kunt hiermee je eigen applicaties maken of routine matig werk automatiseren. Een beetje basiskennis van wat programmeren is en wat je er mee kunt komt altijd van pas.

We krijgen vaak de vraag wat de 'beste' programmeertaal is om te leren. De uitdaging is dat iedere taal zijn eigen (optimale) toepassing heeft. Zo is C/C++ vooral geschikt voor hardware aansturing (dus bv Arduino & ESP), javascript voor webtoepassingen, etc. Dat gezegt hebbende zou je pythonscript kunnen gebruiken voor hardware aansturing of andersom C++ voor een webapplicatie. Dat maakt het wat lastig om een universele antwoord te geven wat de beste taal is, dit is afhankelijk van je toepassing. 

Als je niet weet in welke taal je zou moeten beginnen zouden we phython adviseren. Dit is een veelzijdige, moderne taal waarmee je eigenlijk niet mis kan gaan. Het is op veel systemen beschikbaar en ook geschikt om diverse hardware aan te sturen (pythonscript). Alle concepten die je hier leert zijn ook in de meeste andere programmeertalen aanwezig.

Hieronder staan enkele zelfstudie bronnen, indien je vastloopt met een van deze tutorials zijn er bij TkkrLab genoeg deelnemers die je verder zouden kunnen helpen.

### Internet bronen programmeren
* [freecodecamp](https://www.freecodecamp.org/) Gratis tutorials.
* [Udemy](https://www.udemy.com/) Commerciele aanbieder van veel trainingen.

